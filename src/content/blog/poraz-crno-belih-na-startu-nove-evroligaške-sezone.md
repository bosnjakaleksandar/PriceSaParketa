---
title: Poraz crno-belih na startu nove evroligaške sezone!
language: sr
date: 2025-09-30T20:39:00.000+02:00
description: Očekivao se gust meč protiv debitanta, ekipe Dubaija, ali ovakva
  dominacija u ofanzivi je bila nepremostiva prepreka za Partizan
tags:
  - partizan
  - dubai
  - euroleague
---

## Prva četvrtina

Usporen početak, propraćen napadačkom rapsodijom Bertansa koji je postigao 12 poena već u prvoj četvrtini, sa druge strane nova pojačanja Partizana, Osetkovski i Parker, uspevali su u par navrata da uzvrate nalet ekipe Dubaija, međutim to nije bilo dovoljno i prva četvrtina završava rezultatom 28:18 u korist domaćina.

## Druga četvrtina

Skoro celu drugu četvrtinu, izabranici Jurice Golemca uspevali su da održe prednost iz prve četvrtine, ipak na samom kraju mini serijom Osetkovskog Partizan uspeva da uhvati rezultatski priključak, i na poluvreme odlazi sa nadom o mogućem preokretu u drugom poluvremenu, rezultat na kraju druge četvrtine bio je 47:40.

## Treća četvrtina

Na trenutak, delovalo je da ekipa Željka Obradovića može do potpunog preokreta i prelazi u vođstvo pri rezultatu 47:48. Ipak to biva početak ofanzivnog posta crno-belih i dominacije Kabengelea u reketu. Rezultat na kraju treće četvrtine bio je 68:56, ipak nada je i dalje postojala.

## Četvrta četvrtina

Nastavio je Bertans dominaciju sa početka meča, prosto danas je bio neumoljiv prema bivšem klubu, a onda se dodao i Filip Petrušev sa par lakih poena, što je bilo dovoljno da ekipa Dubaija ode na čak 22 poena razlike na 5:48 do kraja meča. Ulazak u igru Pokuševskog doneo je svima tračak nade da je preokret moguć, ubacivši dve brze trojke, Poku je na trenutak zagolicao maštu navijačima o mogućem preokretu, ipak zaostatk je bio previše velik, te je Partizan na samom kraju uspeo da ublaži poraz, izgubivši ovaj meč rezultatom 89:76.

## Zaključak

Definitvno je dobro da se ovakve stvari dešavaju na početku sezone, odbrana Partizana na današnjoj utakmici nije bila na visina zadatka. Moram napomenuti napadačku raspodiju ekipe Dubaija kojoj se verovatno niko nije nadao, ipak ono što je definitivno alarmantno u redovima crno-belih je dovođenje centra, Tajrik Dzons izlazi iz povrede, čime je možda utisak o hitnosti dovođenja centra pojačan, ali smatram da je za ovaj nivo i kvalitet ovogodišnjeg izdanja najelitnijeg evropskog takmičenja neophodna doselekcija na pozicija centra i pleja.
