---
title: Derbi Triglav kadetske lige srbije pripao krstašima, Partizan je svakako
  imao šta da pokaže!
language: sr
date: 2025-11-06T19:45:00.000+01:00
description: Prvo kolo kadetske lige srbije obeležio derbi između Bkk Radničkog i Partizana!
tags:
  - post
---
## Imali smo priliku da pogledamo sjajan meč u okviru kadetske lige, vidimo neka nova imena i mnoštvo sjajnih poteza izdanaka Partizana i  Bkk Radničkog.

Utakmica je završena rezultatom 66-75 u korist momaka sa Crvenog krsta. Egal do samog kraja, tri četvrtine rovovske borbe, ipak hladnokrvnost Ašćerića je donela prevagu u ovom meču.

### Aspolutni MVP Aleksandar Ašćerić

Ovaj sjajni mladić je postigao 27 poena a sve to uz odlične procente, 5/8 za dva, 4/6 za tri kao 5/8 sa linije slobodnih bacanja. Kada zanemarimo priču o ovim brojkama koje su zaista sjajne, treba istaći da je Aleksandar fantastičan lider svoje ekipe na terenu, igra na obe strane parketa i obavlja čak i onaj posao koji ne ulazi u statistiku. Ova generacija Bkk Radničkog je neverovatna i ima tu još dosta kvalitetnih momaka o kojima ću pisati neki drugi put, a ja se toplo nadam da će ostati na okupu u narednim sezonama.

### Sjajni tandem Partizana, Đurović-Pavlović!

Naravno i igrači crno-belih su pružili odličnu partiju a u njihovim redovima su se istakli gore navedeni momci. Zajedno su postigli više od polovine poena svoje ekipe, a po mom mišljenju do kraja sezone bi mogli da čine zaista odličan tandem. Luka Pavlović se  postavio kao apsolutni lider na terenu i van njega, uz to je i primetan veliki rad tokom letnje pauze s obzirom na napredak u mišićnoj masi, koja je sigurno doprinela njegovim performansama u igri. Sa druge strane tu je Đurović koji definitivno ispunjava sve zahteve moderne košarke, izrazito visok momak koga krase fenomenalan prodor kao i  šut za dva i tri, zaista dugo nisam video ovako kompletnog igrača te visine a opet sa tako malo godina.

### Zaključak

Mnoštvo talenata imamo priliku da gledamo kroz kadetsku i juniorsku ligu tako da ovim putem pozivam sve ljubitelje košarke da nađu vremena da prate i podržavaju mlade nade, a takođe i da me zaprate na instragramu i na tik-toku gde  redovno objavljujem vesti o mlađim kategorijama!
